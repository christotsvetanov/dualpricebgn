# dualpricebgn
## PrestaShop 8.x module for dual price BGN EUR. Модул за двойна цена в левове и евро.

И така - приемаме еврото и за известно време всички цени, включително и тези в Интернет магазините трябва да са двойни - в левове и евро. За по-старите версии на PrestaShop се намират подходящи безплатни модули за двойна цена, но за 8.x аз поне не намерих. Това беше и причината да седна и да направя един такъв.

## Описание
Когато за валута в магазина е избран лева, всички цени се променят с двойно изписване, без други изменения (цветове, размери и т.н.).

## Инсталация
От тук нататък за улеснение ще използвам българските названия в Администраторския панел на PrestaShop 8.x

### 1. Убедете се, че Еврото е добавено като валута.
За целта в администраторския панел от менюто в ляво изберете:

**Интернационализация/Локализация**

След това изберете таба **Валути**. Ще ви се появи една таблица с използваните от вас валути. Там трябва да има ред, посветен на еврото. Ако няма, в горния десен ъгъл ще видите бутон **Нова Валута**. Натиснете го. От първия падащ списък избирате Евро и след това натискате бутона **Запис**. Еврото е добавено.

### 2. Свалете си модула.
Идете на страницата с релийзите на проекта: https://github.com/christotsvetanov/dualpricebgn/releases/latest
От там намерете и изтеглете файла **dualpricebgn.zip**

### 3. Инсталирайте модула
В администраторският панел от менюто в ляво изберете:

**Модули/Управление на модули**

Горе в дясно ще видите бутон **Качване на модул**. Натиснете го и изберете зип файла, свален на предишната стъпка. Модула не се нуждае от някакви специални настройки.

## И накрая...
Пожелавам ви успешно използване на модула!